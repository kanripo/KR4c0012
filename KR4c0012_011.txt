# -*- mode: mandoku-view; -*-
#+TITLE: 李太白文集
#+DATE: 2015-08-24 23:46:01.403641
#+PROPERTY: ID KR4c0012
#+PROPERTY: BASEEDITION WYG    
#+PROPERTY: JUAN 卷十一
<pb:KR4c0012_WYG_011-1a>¶
欽定四庫全書¶
　李太白文集巻十一¶
　　　　　　　　　　　　　唐　李白　撰¶
　歌詩四十首¶
　　寄下¶
　　　淮隂書懐寄王宗成一首(再至淮南一/作王宋城)¶
沙墩至梁苑二十五長亭大舶夾雙櫓中流鵞鸛鳴雲¶
天掃空碧川岳涵餘清飛鳬從西來適與佳興并眷言¶
<pb:KR4c0012_WYG_011-1b>¶
王喬舄婉孌故人情復此親懿㑹而增交道榮㳂洄且¶
不定飄忽悵徂征暝投淮隂宿欣得漂母迎斗酒烹黄¶
鷄一飡感素誠予為楚壯士不是魯諸生有德必報之¶
千金恥為輕緬書羈孤意逺寄棹歌聲¶
　　　聞王昌齡左遷龍標遥有此寄¶
揚州花落(一作楊/花落盡)子規啼聞道龍標過五溪我寄愁心¶
與明月隨風直到夜郎西¶
　　　寄王屋山人孟大融¶
<pb:KR4c0012_WYG_011-2a>¶
我昔東海上勞山飡紫霞親見安期公食棗大如𤓰中¶
年謁漢主不愜還歸家朱顔謝春暉白髪見生涯所期¶
就金液飛歩登雲車願隨夫子天壇上閒與仙人掃落¶
花¶
　　　憶舊遊寄譙郡元參軍(金陵/)¶
憶昔洛陽董糟丘為余天津橋南造酒樓黄金白璧買¶
歌笑一醉累月輕王侯海内賢豪青雲客就中與君(一/作)¶
(與君/一見)心莫逆迴山轉海不作難傾情倒意無所惜我向¶
<pb:KR4c0012_WYG_011-2b>¶
淮南攀桂枝君留洛北愁夢思不忍别還相隨相隨迢¶
迢訪仙城三十六曲水迴縈一溪初入千花明萬壑度¶
盡松風聲銀鞍金絡到平地漢東太守來相迎紫陽之¶
真人邀我吹玉笙飡霞樓上動仙樂嘈然宛似鸞鳯鳴¶
袖長管催欲輕舉漢中太守醉起舞(一作漢東太/守酣歌舞)手持¶
錦抱覆我身我醉横眠枕其股當筵意氣凌九霄星離¶
雨散不終朝分飛楚關山水遥余既還山尋故巢君亦¶
歸家度渭橋君家嚴君勇貔虎作尹并州遏戎虜五月¶
<pb:KR4c0012_WYG_011-3a>¶
相呼度太行摧輪不道羊腸苦行來北涼嵗月深感君¶
貴義輕黄金瓊杯綺食青玉桉使我醉飽無歸心時時¶
出向城西曲晉祠流水如碧玉浮舟弄水簫皷鳴㣲波¶
龍鱗莎草緑興來攜妓恣經過其若楊花似雪何紅(一/作)¶
(鮮/)糚欲醉冝斜日(一作如/花落)百尺清潭冩翠娥翠娥嬋娟¶
初月輝美人更唱舞羅衣清風吹歌入空去歌曲自繞¶
行雲飛此時行(一作/歡)樂難再遇西遊因獻長楊賦北闕¶
青雲不可期東山白首(一作/髪)還歸去渭橋南頭(一作渦/水橋南)¶
<pb:KR4c0012_WYG_011-3b>¶
一遇君鄼臺之北又離羣問余别恨今多少落花春暮¶
爭紛紛(一作鸎飛求友滿芳/樹落花送客何紛紛)言(一作/情)亦不可盡情(一作/言)¶
亦不可極呼兒長跪緘此辭寄君千里遙相憶¶
　　　月夜江行寄崔員外宗之¶
飄飄江風起蕭颯海樹秋登艫美清夜挂席移輕舟月¶
隨碧山轉水合青天流杳如(一作/然)星河上但覺雲林幽¶
歸路方浩浩徂川去悠悠徒悲蕙草歇復聽菱歌愁岸¶
曲迷後浦沙明瞰前洲懐君不可見望逺增離憂¶
<pb:KR4c0012_WYG_011-4a>¶
　　　宿白鷺洲寄楊江寜¶
朝别朱雀門暮棲白鷺洲波(一作/沙)光揺海月星影入城¶
樓望美金陵宰如思瓊樹憂徒令魂作夢翻覺夜成秋¶
緑水解人意為余西北流因聲玉琴裏蕩漾寄君愁¶
　　　新林浦阻風寄友人(一云金陵阻風雪/書懐寄楊江寜)¶
潮水定可信天風難與期清晨西北轉薄暮東南吹以¶
此難挂席佳期益相思(一本云以此難挂席洄㳂頗淹/遲使索金陵書又叨賢宰知絃)¶
(歌止過客恵/化聞京師)海月破圓(一作/團)景菰蔣生緑池昨日北湖¶
<pb:KR4c0012_WYG_011-4b>¶
梅開花已滿枝(一作昨日北湖/花初開未滿枝)今朝(一作/看)白門栁夾道¶
垂青絲嵗物忽如此我來定(一作/復)㡬時紛紛江上雪草¶
草客中悲明發新林浦(一作板/橋浦)空吟謝朓詩¶
　　　寄韋南陵氷余江上乗興訪之遇尋顔尚書笑¶
　　　有此贈¶
南船正東風北船來自緩江上相逢借問君語笑(一作/聲)¶
未了風吹斷聞君攜妓訪情人應為尚書不顧身堂上¶
三千珠履客甕中百斛金陵春恨我阻此樂淹留楚(一/作)¶
<pb:KR4c0012_WYG_011-5a>¶
(此/)江濱月色醉逺客山花開欲燃春風狂殺人一日劇¶
三年乗興嫌太遲焚却子猷船夢見五栁枝已堪挂馬¶
鞭何日到彭澤長(一作/狂)歌陶令前¶
　　　題情深樹寄象公¶
腸斷枝上猨淚添山下樽白雲見我去亦為我飛翻¶
　　　北山獨酌寄韋六¶
巢父將許由未聞買山隱道存跡自髙何憚去人近紛¶
吾下茲嶺地閒諠亦泯門横羣岫開水鑿衆泉引屏髙¶
<pb:KR4c0012_WYG_011-5b>¶
而在雲竇深莫能準川光晝昬凝林氣夕凄緊於焉摘¶
朱果兼得養𤣥牝坐月觀寶書拂霜弄瑶軫傾壺事幽¶
酌顧影還獨盡念君風塵遊傲爾令自哂(一作安知世/上人名利空)¶
(蠢/蠢)¶
　　　寄當塗趙少府炎¶
晩登髙樓望木落雙江清寒山饒積翠秀色連州城目¶
送楚雲盡心悲胡鴈聲相思不可見迴首故人情¶
　　　寄東魯二稚子(在金/陵作)¶
<pb:KR4c0012_WYG_011-6a>¶
呉地桑葉緑吳蠶巳三眠我家寄東魯誰種龜隂田春¶
事巳不及江行復茫然南風吹歸心飛墮酒樓前樓東¶
一株桃枝葉拂青煙此樹我所種别來向三年桃今與¶
樓齊我行尚未旋嬌女字平陽折花倚桃邊折花不見¶
我淚下如流泉小兒名伯禽與姊亦齊肩雙行桃樹下¶
撫背復誰憐念此失次第肝腸日憂煎裂素冩逺意因¶
之汶陽川¶
　　　獨酌青溪江石上寄權昭夷(秋浦/)¶
<pb:KR4c0012_WYG_011-6b>¶
我攜一樽酒獨上江祖石自從天地開更長㡬千尺舉¶
杯向天笑天迴日西照永願坐此石長垂嚴陵釣寄謝¶
山中人可與爾同調¶
　　　禪房懐友人岑倫南遊羅浮兼泛桂海自春徂¶
　　　秋不返僕旅江外書情寄之(潯陽/)¶
嬋娟羅浮月揺艷桂水雲美人竟獨徃而我安能羣一¶
朝語笑隔萬里懽情分沉吟綵霞没夢寐瓊芳歇歸鴻¶
度三湘遊子在百越邊塵染衣劔白日凋華髪春氣變¶
<pb:KR4c0012_WYG_011-7a>¶
楚關秋聲落吳山草木結悲緒風沙凄苦顔朅來巳永¶
久頽思如循環飄飄限江裔想像空留滯離憂每醉心¶
别淚徒盈袂坐愁青天末出望黄雲蔽目極何悠悠梅¶
花南嶺頭空長滅征鳥水闊無還舟寶劔終難託金囊¶
非易求歸來儻有問桂樹山之幽¶
　　　廬山謡寄盧侍御虚舟¶
我本楚狂人鳯謌笑(一本/作哭)孔丘手持緑玉杖(一作/枝)朝别¶
黄鶴樓五嶽尋仙不辭逺一生好入名山遊廬山秀出¶
<pb:KR4c0012_WYG_011-7b>¶
南斗傍屏風九疊雲錦張影落明湖青黛光金闕前開¶
二峯帳銀河倒挂(一作/㵼)三石梁香爐瀑布遥相望迴崖¶
沓嶂崚(一作/何)蒼蒼翠影紅霞映朝日(一作照/千里)鳥飛不到¶
吳天長登髙壯觀天地間大江茫茫去不還黄雲萬里¶
動風色白波九道流雪山好為廬山謡興因廬山發閒¶
窺石鏡清我心謝公行處蒼苔沒(一作緑蘿開/處懸明月)早服還¶
丹無世情琴心三疊道初成遥見仙人綵雲裏手把芙¶
蓉朝玉京先期汗漫九垓上願接盧敖遊太清¶
<pb:KR4c0012_WYG_011-8a>¶
　　　下尋陽城汎彭蠡寄黄判官¶
浪動灌嬰井尋陽(一作/吾知)江上風開帆入天鏡直向彭湖¶
東落景轉疎雨晴雲散逺空名山發佳興(一作返景照/疎雨輕煙澹)¶
(逺空中流/得佳興)清賞亦何窮石鏡挂遥月香爐滅彩虹(一作/瀑布)¶
(灑青壁遥/山挂彩虹)相思俱對此舉目與君同¶
　　　書情寄從弟邠州長史昭¶
自笑客行久我行定㡬時緑楊巳可折攀取最長枝翩¶
翩(一作/翻翻)弄春色延佇寄相思誰言貴此物意願(一作/厚)重¶
<pb:KR4c0012_WYG_011-8b>¶
瓊蕤昨夢見恵連朝吟謝公詩東風引碧草不覺生華¶
池臨翫忽云夕杜䳌夜鳴悲懐君芳嵗歇庭樹落紅滋¶
　　　寄上吳王三首¶
淮王愛八公攜手緑雲中小子添枝葉亦攀丹桂叢謬¶
以詞賦重而將枚馬同何日背淮水東之觀土風¶
坐嘯廬江静閒聞進玉觴去時無一物東壁挂胡床¶
英明廬江守聲譽廣平籍掃灑黄金臺招邀青雲客客¶
曽與天通出入清禁中襄王憐宋玉願入蘭臺宫¶
<pb:KR4c0012_WYG_011-9a>¶
　　　寄王漢陽¶
南湖秋月白王宰夜相邀錦帳郎官醉羅衣舞女驕笛¶
聲諠沔鄂歌曲上雲霄别後空愁我相思一水遥¶
　　　春日歸山寄孟六浩然¶
朱紱遺塵境青山謁梵筵金繩開覺路寶筏渡迷川嶺¶
樹攅飛栱嵒花覆谷泉塔形標海日樓勢出江煙香氣¶
三天下鍾聲萬壑連荷秋珠已滿松密蓋初圓鳥聚疑¶
聞法龍參若䕶禪愧非流水韻叨入伯牙絃¶
<pb:KR4c0012_WYG_011-9b>¶
　　　流夜郎永華寺寄潯陽羣官(流夜/郎)¶
朝别凌煙樓賢豪滿行舟暝投永華寺賓散予獨醉願¶
結九江流添成萬行淚冩意寄廬嶽何當來此地天命¶
有所懸安得苦愁思¶
　　　流夜郎至西塞驛寄裴隱(上/峽)¶
揚帆借天風水驛苦不緩平明及西塞巳先投沙伴迴¶
巒引羣峯横蹙楚山斷砯衝萬壑㑹震沓百川滿龍怪¶
濳溟波候時救炎旱我行望雷雨安得霑枯散鳥去天¶
<pb:KR4c0012_WYG_011-10a>¶
路長人悲春光短空將澤畔吟寄爾江南管¶
　　　自漢陽病酒歸寄王明府(回江/夏)¶
去嵗左遷夜郎道琉璃硯水長枯槁今年勑放巫山陽¶
蛟龍筆翰生輝光聖主還聽子虛賦相如却欲論文章¶
願掃鸚鵡洲與君醉百場嘯起白雲飛七澤歌吟緑水¶
動三湘莫惜連船沽美酒千金一擲買春芳¶
　　　望漢陽栁色寄王宰¶
漢陽江上栁望客引東枝樹樹花如雪紛紛亂若絲春¶
<pb:KR4c0012_WYG_011-10b>¶
風傳我意草木度前知(一作草本/發前墀)寄謝絃歌宰西來定¶
未遲¶
　　　江夏寄漢陽輔錄事¶
誰道此水廣狹如一匹練江夏黄鶴樓青山漢陽縣大¶
語猶可聞故人難可見君草陳琳檄我書魯連箭報國¶
有壯心龍顔不迴眷西飛精衛鳥東海何由填皷角徒¶
悲鳴樓船習征戰抽劔步霜月夜行空庭徧長呼結浮¶
雲埋没顧榮扇他日觀軍容投壺接髙宴¶
<pb:KR4c0012_WYG_011-11a>¶
　　　早春寄王漢陽¶
聞道春還未相識走傍寒梅訪消息昨夜東風入武陽¶
(一作/昌)陌頭楊栁黄金色碧水浩浩雲茫茫美人不來空¶
斷腸預拂青山一片石與君連日醉壺觴¶
　　　江上寄巴東故人¶
漢水波浪逺巫山雲雨飛東風吹客夢西落此中時覺¶
後思白帝佳人與我違瞿塘饒賈客音信莫令希¶
　　　江上寄元六林宗¶
<pb:KR4c0012_WYG_011-11b>¶
霜落江始寒楓葉緑未脫客行悲清秋永路苦不達滄¶
波眇川汜白日隱天末停棹依林巒驚猿相叫聒夜分¶
河漢轉起視溟漲闊涼風何蕭蕭流水鳴活活浦沙淨¶
如洗海月明可掇蘭交空懐思瓊樹詎解渴勗哉滄洲¶
心嵗晩庶不奪幽賞頗自得興逺與誰豁¶
　　　寄從弟宣州長史昭¶
爾佐宣城郡守官清且閒常誇雲月好邀我敬亭山五¶
落洞庭葉三江遊未還相思不可見歎息損朱顔¶
<pb:KR4c0012_WYG_011-12a>¶
　　　涇溪東亭寄鄭少府諤(宣/城)¶
我遊東亭不見君沙上行將白鷺羣白鷺閒時散飛去¶
又如雪㸃青山雲欲徃涇溪不辭逺龍門蹙波虎眼轉¶
杜鵑花開春巳闌歸向陵陽釣魚晩¶
　　　宣城九日聞崔四侍御與宇文太守遊敬亭余¶
　　　時登響山不同此賞醉後寄崔侍御二首¶
九日茱萸熟挿髩傷早白登髙望山海滿目悲古昔逺¶
訪投沙人因為逃名客故交竟誰在獨有崔亭伯重陽¶
<pb:KR4c0012_WYG_011-12b>¶
不相知載酒任所適手持一枝菊調笑二千石日暮岸¶
幘歸傳呼隘阡陌彤襜雙白鹿賓從何輝赫夫子在其¶
間遂成雲霄隔良辰與美景兩地方虛擲晩從南峯歸¶
蘿月下水壁却登郡樓望松色寒轉碧咫尺(一作/望美)不可¶
親棄我如遺舄¶
九卿天上落五馬道傍來列㦸朱門曉褰帷碧嶂開登¶
髙望逺海召客得英才紫絲歡情洽黄花逸興催山從¶
圖上見溪即(一作/向)鏡中迴遥羡重陽作應過戯馬臺¶
<pb:KR4c0012_WYG_011-13a>¶
　　　寄崔侍御¶
宛溪霜夜聽猿愁去國長為不繫舟獨憐一鴈飛南海¶
却羡雙溪解北流髙人屢解陳蕃榻過客難登謝朓樓¶
此處别離同落葉朝朝分散敬亭秋¶
　　　涇溪南藍山下有落星潭可以卜築余泊舟石¶
　　　上寄何判官昌浩¶
藍岑竦天壁突兀如鯨額奔蹙横澄潭勢吞落星石沙¶
帶秋月明水揺寒山碧佳境冝緩棹清輝能留客恨君¶
<pb:KR4c0012_WYG_011-13b>¶
阻歡遊使我自驚惕所期俱卜築結茅錬金液¶
　　　早過漆林渡寄萬巨¶
西經大藍山南來漆林渡水色倒空青林煙横積素漏¶
流昔吞翕沓浪競奔注潭落天上星龍開水中霧巉巗¶
注公柵突兀陳焦墓嶺峭紛上干川明屢迴顧因思萬¶
夫子解渴同瓊樹何日覩清光相觀詠佳句¶
　　　遊敬亭寄崔侍御(一本作登古城望府中奉寄/崔侍御其不同處悉重出)¶
我家敬亭下輙繼謝公作(一作我登謝公/樓輙繼敬亭作)相去數百年¶
<pb:KR4c0012_WYG_011-14a>¶
風期宛如昨登髙素秋月(一作髙城/素秋日)下望青山郭府中¶
鴻鷺羣(一作俯視/鴛鷺羣)飲啄自鳴躍夫子雖蹭蹬瑶臺雪中¶
鶴獨立窺浮雲其心在寥廓時來一顧我笑飯葵與藿¶
(一作時來顧我/笑一飯與葵藿)世路如秋風相逢盡蕭索腰間玉巨劔¶
意許無遺諾(一作願為經冬/栢不逐天霜落)壯士不可輕(一作/疎)相期在¶
雲閣(一作相隨/集雲閤)¶
　　　三山望金陵寄殷淑¶
三山懐謝朓水澹(一作/緑水)望長安蕪没河陽縣秋江正北¶
<pb:KR4c0012_WYG_011-14b>¶
看盧龍霜氣冷鳷鵲月光寒耿耿憶瓊樹天涯寄一歡¶
　　　自金陵泝流過白璧山翫月達天門寄句容王¶
　　　主簿¶
滄江泝流歸白璧見秋月秋月照白璧晧如山隂雪幽¶
人停宵征賈客忘早發進帆天門山迴首牛渚没川長¶
信風來日出宿霧歇故人在咫尺新賞成胡越寄君青¶
蘭花恵好庻不絶¶
　李太白文集巻十一¶
