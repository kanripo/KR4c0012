# -*- mode: mandoku-view; -*-
#+TITLE: 李太白文集
#+DATE: 2015-08-24 23:46:01.547861
#+PROPERTY: ID KR4c0012
#+PROPERTY: BASEEDITION WYG    
#+PROPERTY: JUAN 卷二十
<pb:KR4c0012_WYG_020-1a>¶
欽定四庫全書¶
　李太白文集巻二十¶
　　　　　　　　　　　　　唐　李白　撰¶
　歌詩四十七首¶
　　閑適¶
　　　與元丹丘方城寺談𤣥作(蜀中一作/仙城山寺)¶
茫茫大夢中唯我獨先覺騰轉風火來假合作容貌滅¶
除昏疑盡領略入精要澄慮觀此身因得通寂照朗悟¶
<pb:KR4c0012_WYG_020-1b>¶
前後際始知金仙妙幸逢禪居人酌玉坐相召彼我俱¶
若喪雲山豈殊調清風生虛空明月見談笑怡然青蓮¶
宫永願恣遊眺¶
　　　尋髙鳳石門山中元丹丘(楚漢/)¶
尋幽無前期乗興不覺逺蒼崖𣺌難涉白日忽欲晚未¶
窮三四山已厯千萬轉寂寂聞猿愁行行見雲收髙松¶
來好月空谷宜清秋谿深古雪在石斷寒泉流峰巒秀¶
中天登眺不可盡丹丘遥相呼顧我忽而哂遂造窮谷¶
<pb:KR4c0012_WYG_020-2a>¶
間始知静者閑留歡達永夜清曉方言還¶
　　　安州般若寺水閣納涼喜遇薛員外乂(安州/)¶
翛然金園賞逺近含晴光樓臺成海氣草木皆天香忽¶
逢青雲士共解丹霞裳水退池上熱風生松下涼吞討¶
破萬象搴窺臨衆芳而我遺有漏與君用無方心垢都¶
已滅永言題禪房¶
　　　魯中都東樓醉起作(魯中/)¶
昨日東樓醉(一作東/城飲)還應(一作/歸來)倒接䍦阿誰扶上馬不¶
<pb:KR4c0012_WYG_020-2b>¶
省下樓時¶
　　　對酒醉題屈突明府㕔(呉中/)¶
陶令八十日長歌歸去來故人建昌宰借問幾時迴風¶
落呉江雪紛紛入酒杯山翁今已醉舞袖為君開¶
　　　月下獨酌四首(長安/)¶
花間(一作/下)一壺酒獨酌無相親舉盃邀明月對影成三¶
人月既不解飲影徒隨我身暫伴月將影行樂須及春¶
我歌月徘徊我舞影凌亂醒時同交歡醉後各分散永¶
<pb:KR4c0012_WYG_020-3a>¶
結無情遊相期邈雲漢¶
天若不愛酒酒星不在天地若不愛酒地應無酒泉天¶
地既愛酒愛酒不愧天巳聞清比聖復道濁如賢賢聖¶
既已飲何必求神仙三盃通大道一斗合自然但得醉¶
中趣勿為醒者傳¶
三月咸陽時(一作/城)千花晝如錦(一作好鳥吟清風落花/散如錦又作園鳥語成)¶
(歌庭花/笑如錦)誰能春獨愁對此徑須飲窮通與脩短造化夙¶
所稟一樽齊死生萬事固難審醉後失天地兀然就孤¶
<pb:KR4c0012_WYG_020-3b>¶
枕不知有吾身此樂最為甚¶
窮愁千萬端(一作有/千端)美酒三百杯(一作唯/數杯)愁多酒雖少¶
酒傾愁不來所以知酒聖(一作/聖賢)酒酣心自開辭粟卧首¶
陽(一作餓/伯夷)屢空飢(一作/悲)顔回當代不樂飲虛名安用哉¶
蟹螯即金液糟丘是蓬萊且須飲美酒乗月醉髙臺¶
　　　春歸終南山松龍舊隠¶
我來南山陽事事不異昔却尋溪中水還望巖下石薔¶
薇縁東牕女蘿遶北壁别來能幾日草木長數尺且復¶
<pb:KR4c0012_WYG_020-4a>¶
命酒樽獨酌陶永夕¶
　　　冬夜醉宿龍門覺起言志(洛陽/)¶
醉來脫寳劒旅憩髙堂眠中夜忽驚覺起立明燈前開¶
軒聊直望曉雪河氷壯哀哀歌苦寒鬱鬱獨惆悵傅說¶
板築臣李斯鷹犬人飈起匡社稷寧復長艱辛而我胡¶
為者歎息龍門下富貴未可期殷憂向誰寫去去淚滿¶
襟舉聲梁甫吟青雲當自致何必求知音¶
　　　尋山僧不遇作(金陵/)¶
<pb:KR4c0012_WYG_020-4b>¶
石徑入丹壑松門閉青苔閑階有鳥跡禪室無人開窺¶
牕見白拂挂壁生塵埃使我空歎息欲去仍徘徊香雲¶
隔山起花雨從天來已有空樂好况聞青猿哀了然絶¶
世事此地方悠哉¶
　　　過汪氏别業二首¶
遊山誰可遊子明與浮丘疊嶺礙河漢連峰横斗牛汪¶
生面北阜池館清且幽我來感意氣椎炰列珍羞掃石¶
待歸月開池漲寒流酒酣益爽氣為樂不知秋¶
<pb:KR4c0012_WYG_020-5a>¶
疇昔未識君知君好賢才隨山起館宇鑿石營池臺星¶
火五月中景風從南來數枝石榴發一丈荷花開恨不¶
當此時相過醉金罍我行值木落月苦清猿哀永夜達¶
五更呉歈送瓊盃酒酣欲起舞四座歌相催日出逺海¶
明軒車且徘徊更遊龍潭去枕石拂莓苔¶
　　　待酒不至¶
玉壺繫青絲沽酒來何遲山花向我笑正好銜盃時晚¶
酌東牕下流鶯復在兹春風與醉客今日乃相宜¶
<pb:KR4c0012_WYG_020-5b>¶
　　　獨酌¶
春草如有意羅生玉堂隂東風吹愁來白髪坐相侵獨¶
酌勸孤影閑歌面芳林長松爾何知(一作本/無情)蕭瑟為誰¶
吟手舞石上月膝横花間琴過此一壺外悠悠非我心¶
(一本云春草變緑野新鶯有佳音落日不盡歡恐為愁/所侵獨酌勸孤影閑歌面芳林清風尋空來碧松與共)¶
(吟手舞石上月膝横花下琴/過此一壺外悠悠非我心)¶
　　　友人㑹宿¶
滌蕩千古愁留連百壺飲良宵宜清談皓月(一作/然)未能¶
<pb:KR4c0012_WYG_020-6a>¶
寢醉來卧空山天地即衾枕¶
　　　春日獨酌二首¶
東風扇淑氣水木榮春暉白日照緑草落花散且飛孤¶
雲還空山衆鳥各已歸彼物皆有託吾生獨無依對此¶
石上月長歌醉芳菲¶
我有紫霞想緬懐滄洲間且對一壺酒澹然萬事閑横¶
琴倚髙松把酒望逺山長空去鳥沒落日孤雲還但悲¶
光景晚宿昔成秋顔¶
<pb:KR4c0012_WYG_020-6b>¶
　　　金陵江上遇蓬池隱者(時於落星石上以/紫綺裘換酒為歡)¶
心愛名山遊身隨名山逺羅浮麻姑臺此去或未返遇¶
君蓬池隠就我石上飯空言不成歡强笑惜日晚緑水¶
向雁關黄雲蔽龍山歎息兩客鳥徘徊呉越間一語一¶
執手留連夜將乆解我紫綺裘且換金陵酒酒來笑復¶
歌興酣樂事多水影弄月色清光奈愁何明晨挂帆席¶
離恨滿滄波¶
　　　月夜聽盧子順彈琴¶
<pb:KR4c0012_WYG_020-7a>¶
閑夜坐明月幽人彈素琴忽聞悲風調宛若寒松吟白¶
雪亂纎手渌水清虛心鍾期乆已歿世上無知音¶
　　　青溪半夜聞笛(秋浦/)¶
羌笛梅花引呉溪隴水清(一作/情)寒山秋浦月(一作空山/滿明月)¶
腸斷玉關情(一作/聲)¶
　　　日夕山中忽然有懐(廬山/)¶
乆卧名(一作/青)山雲遂為名(一作/青)山客山深(一作/春)雲更好¶
賞弄終日夕月銜樓間峰泉漱階下石素心自此得真¶
<pb:KR4c0012_WYG_020-7b>¶
趣非外借鼯啼桂方秋風滅籟歸寂緬思洪崕術欲往¶
滄海(一作/島)隔雲車來何遲撫己空歎息¶
　　　夏日山中¶
嬾揺白羽扇躶袒青林中脫巾挂石壁露頂灑松風¶
　　　山中與幽人對酌¶
兩人對酌山花開一盃一盃復一盃我醉欲眠卿且去¶
明朝有意抱琴來¶
　　　春日醉起言志¶
<pb:KR4c0012_WYG_020-8a>¶
處世若大夢胡為勞其生所以終日醉頺然卧前楹覺¶
來眄庭前一鳥花間鳴借問此何時春風語流鸎感之¶
欲歎息對酒還自傾浩歌待明月曲盡已忘情¶
　　　廬山東林寺夜懐¶
我尋青蓮宇獨往謝城闕霜清東林鍾水白虎溪月天¶
香生虛空天樂鳴不歇宴坐寂不動大千入毫髪湛然¶
㝠真心曠劫斷出沒¶
　　　尋雍尊師隱居¶
<pb:KR4c0012_WYG_020-8b>¶
羣峭碧磨天逍遥不記年撥雲尋古道倚樹聽流泉花¶
暖青牛卧松髙白鶴眠語來江色暮獨自下寒烟¶
　　　與史郎中飲聽黄鶴樓上吹笛(江夏/)¶
一為遷客去長沙西望長安不見家黄鶴樓中吹玉笛¶
江城五月落梅花¶
　　　對酒¶
勸君莫拒盃春風笑人來桃李如舊識傾花向我開流¶
鸎啼碧樹明月窺金罍昨來朱顔子今日白髪催棘生¶
<pb:KR4c0012_WYG_020-9a>¶
石虎殿鹿走姑蘇臺自古帝王宅城闕閉黄埃君若不¶
飲酒昔人安在哉¶
　　　醉題王漢陽㕔¶
我似鷓鴣鳥南遷嬾北飛時尋漢陽令取醉月中歸¶
　　　嘲王厯陽不肯飲酒(厯陽/)¶
地白風色寒雪花大如手笑殺陶淵明不飲盃中酒浪¶
撫一張琴虛栽五株栁空負頭上巾吾於爾何有¶
　　　獨坐敬亭山(宣城/)¶
<pb:KR4c0012_WYG_020-9b>¶
衆鳥髙飛盡孤雲獨去閑相看兩不厭只有敬亭山¶
　　　自遣¶
對酒不覺暝落花盈我衣醉起步溪月鳥還人亦稀¶
　　　訪戴天山道士不遇¶
犬吠水聲中桃花帶露濃樹深時見鹿溪午不聞鍾野¶
竹分青靄飛泉挂碧峰無人知所去愁倚兩三松¶
　　　秋日與張少府楚城韋公藏書髙齋作¶
日下空亭暮城荒古跡餘地形連海盡天影落江虛舊¶
<pb:KR4c0012_WYG_020-10a>¶
賞人雖隔新知樂未疎綵雲思作賦丹壁間藏書查擁¶
隨流葉萍開出水魚夕來秋興滿回首意何如¶
　　懐思¶
　　　秋夜獨坐懐故山(去長安後/)¶
小隱慕安石逺遊學子平天書訪江海雲卧起咸京入¶
侍瑶池宴出陪玉輦行誇胡新賦作諌獵短書成但奉¶
紫霄顧非邀青史名莊周空說劒墨翟恥論兵拙薄遂¶
疎絶歸閑事耦耕顧無蒼生望空愛紫芝榮寥落暝霞¶
<pb:KR4c0012_WYG_020-10b>¶
色微茫舊壑情秋山緑蘿月今夕為誰明¶
　　　憶崔郎中宗之遊南陽遺吾孔子琴撫之潸然¶
　　　感舊¶
昔在南陽城唯餐獨山蕨憶與崔宗之白水弄素月時¶
過菊潭上縱酒無休歇汛此黄金花頺然清歌發一朝¶
摧玉樹生死殊飄忽留我孔子琴琴存人已沒誰傳廣¶
陵散但哭邙山骨泉尸何時明長歸狐兔窟¶
　　　憶東山二首¶
<pb:KR4c0012_WYG_020-11a>¶
不向東山乆薔薇幾度花白雲他自散明月落誰家¶
我今攜謝妓長嘯絶人羣欲報東山客開關掃白雲¶
　　　望月有懐¶
清泉映疎松不知幾千古寒月揺輕波流光入牕户對¶
此空長吟思君意何深無因見安道興盡愁人心¶
　　　對酒憶賀監二首(并序/)¶
　太子賓客賀公於長安紫極宫一見余呼余為謫仙¶
　人因解金龜換酒為樂沒後對酒悵然有懐而作是¶
<pb:KR4c0012_WYG_020-11b>¶
　詩¶
四明有狂客風流(一作/霞衣)賀季真長安一相見呼我謫仙¶
人昔好盃中物翻(一作/今)為松下塵金龜換酒處却憶淚¶
沾巾¶
狂客歸四明山隂道士迎敕賜鏡湖水為君臺沼榮人¶
亡餘故宅空有荷花生念此杳如夢凄然傷我情¶
　　　重憶一首¶
欲向江東去定將誰舉杯稽山無賀老却棹酒船回¶
<pb:KR4c0012_WYG_020-12a>¶
　　　春滯沅湘有懐山中¶
沅湘春色還風暖烟草緑古之傷心人於此腸斷續予¶
非懐沙客但美採菱曲所願歸東山寸心於此足¶
　　　落日憶山中¶
雨後烟景緑晴天散餘霞東風隨春歸發我枝上花花¶
落時欲暮見此令人嗟願遊名山去學道飛丹砂¶
　　　憶秋浦桃花舊遊時竄夜郎¶
桃花春水生白石今出沒揺蕩女蘿枝半挂青天月不¶
<pb:KR4c0012_WYG_020-12b>¶
知舊行徑初拳幾枝蕨三載夜郎還於兹鍊金骨¶
　¶
　¶
　¶
　¶
　¶
　¶
　李太白文集巻二十¶
