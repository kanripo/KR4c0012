# -*- mode: mandoku-view; -*-
#+TITLE: 李太白文集
#+DATE: 2015-08-24 23:46:01.570696
#+PROPERTY: ID KR4c0012
#+PROPERTY: BASEEDITION WYG    
#+PROPERTY: JUAN 卷二十一
<pb:KR4c0012_WYG_021-1a>¶
欽定四庫全書¶
　李太白文集巻二十一¶
　　　　　　　　　　　　　唐　李白　撰¶
　歌詩四十五首¶
　　感遇¶
　　　越中秋懐¶
越水遶碧山周迴數千里乃是天鏡中分明畫相似(一/本)¶
(首四句云蹈海思仲連遊山慕康/樂攀雲窮千峰弄水涉萬壑下同)愛此從㝠搜永懐臨¶
<pb:KR4c0012_WYG_021-1b>¶
湍遊(一作林/湍幽)一為滄波客十見紅蕖秋觀濤壯天險望¶
海令人愁路遐迫西照歲晚悲東流何必探禹穴誓將¶
歸蓬丘不然五湖上亦可乗扁舟¶
　　　效古二首¶
朝入天苑中謁帝蓬萊宫青山映輦道碧樹揺烟空謬¶
題金閨籍得與銀臺通待詔奉明主抽毫頌清風歸時¶
落日晩蹀躞浮雲驄人馬本無意飛馳自豪雄入門紫¶
鴛鴦金井雙梧桐清歌弦古曲美酒沽新豐快意且為¶
<pb:KR4c0012_WYG_021-2a>¶
樂列筵坐羣公光景不可留生世如轉蓬早達勝晩遇¶
羞比垂釣翁¶
自古有秀色西施與東鄰蛾眉不可妬况乃効其嚬所¶
以尹婕妤羞見邢夫人低頭不出氣塞黙少精神寄語¶
無鹽子如君何足珍¶
　　　感寓二首¶
寶劒雙蛟龍雪花照芙蓉精光射天地電騰不可衝一¶
去别金匣飛沈失相從風胡殁已乆(一作聖人/歿已乆)所以潛¶
<pb:KR4c0012_WYG_021-2b>¶
其鋒呉水深萬丈楚山邈千重雌雄終不隔神物㑹當¶
逢¶
咸陽二三月百鳥鳴花枝(一作宫栁/黄金枝)玉劒誰家子西秦¶
豪俠兒(一作縁幘誰家/子賣珠輕薄兒)日暮醉酒歸白馬驕且馳意氣¶
人所仰(一作/傾)遊冶方及時子雲不曉事晚獻長楊詞賦¶
達身已老草𤣥鬢若絲投閣良可歎但為此輩嗤¶
　　　擬古十二首¶
青天何厯厯明星白如石黄姑與織女相去不盈尺銀¶
<pb:KR4c0012_WYG_021-3a>¶
河無鵲橋非時將安適閨人理紈素遊子悲行役瓶氷¶
知冬寒霜露欺逺客客以秋葉飛飄颻不言歸别後羅¶
帶長愁寛去時衣乗月託宵夢因之寄金徽¶
髙樓入青天下有白玉堂明月看欲墮當牕懸清光遥¶
夜一美人羅衣霑秋霜含情弄柔瑟彈作陌上桑弦聲¶
何激烈風巻繞飛梁行人皆躑躅棲鳥去回翔但寫妾¶
意苦莫辭此曲傷願逢同心者飛作紫鴛鴦¶
長繩難繫日自古共悲辛黄金髙北斗不惜買陽春石¶
<pb:KR4c0012_WYG_021-3b>¶
火無留光還如世中人即事已如夢後來我誰身提壺¶
莫辭貧取酒㑹四鄰仙人殊恍惚未若醉中真¶
清都緑玉樹灼爍瑶臺春攀花弄秀色逺贈天仙人香¶
風送紫蘂直到扶桑津恥掇世上豔所貴心之珍相思¶
傳一笑聊欲示情親¶
今日風日好明日恐不如春風笑於人何乃愁自居吹¶
簫舞彩鳳酌醴鱠神魚千金買一醉取樂不求餘達士¶
遺天地東門有二疏愚夫同瓦石有才知巻舒無事坐¶
<pb:KR4c0012_WYG_021-4a>¶
悲苦塊然涸轍魚¶
運速天地閉胡風結飛霜百草死冬月六龍頽西荒太¶
白出東方彗星揚精光鴛鴦非越鳥何為眷南翔惟昔¶
鷹將犬今為侯與王得水成蛟龍爭池奪鳳皇北斗不¶
酌酒南箕空簸揚¶
世路今太行迴車竟何託萬族皆凋枯遂無少可樂曠¶
野多白骨幽魂共銷鑠榮貴當及時春華宜照灼人非¶
崐山玉安得長璀錯身沒期不朽榮名在麟閣¶
<pb:KR4c0012_WYG_021-4b>¶
月色不可掃客愁不可道玉露生秋衣流螢飛百草日¶
月終銷毁天地同枯槁蟪蛄啼青松安見此樹老金丹¶
寧誤俗昧者難精討爾非千歲翁多恨去世早飲酒入¶
玉壺藏身以為寳¶
生者為過客死者為歸人天地一逆旅同悲萬古塵月¶
兔空𢷬藥扶桑已成(一作/以為)薪白骨寂無言青松豈知春¶
前後更歎息浮榮何足珍¶
仙人騎綵鳳昨下閬風岑海水三清淺桃源一見尋遺¶
<pb:KR4c0012_WYG_021-5a>¶
我緑玉盃兼之紫瓊琴盃以傾美酒琴以閑素心二物¶
非世有何論珠與金琴彈松裡風盃勸天上月風月長¶
相知世人何倐忽¶
渉江弄秋水愛此荷花鮮攀荷弄其珠蕩&KR0222;不成圎佳¶
期綵雲重欲贈隔逺天相思無由見悵望涼風前¶
去去復去去辭君還憶君漢水既殊流楚山亦此分人¶
生難稱意豈得長為羣越鷰喜海日燕鴻思朔雲别乆¶
容華晚琅玕不能飯日落知天昏夢長覺道逺望夫登¶
<pb:KR4c0012_WYG_021-5b>¶
髙山化石竟不返¶
　　　感興八首¶
瑶姬天帝女精彩化朝雲宛轉入夢宵無心向楚君錦¶
衾抱秋月綺席空蘭芬茫昧竟誰測虛傳宋玉文¶
洛浦有宓妃飄颻雪争飛輕雲拂素月了可見清輝解¶
珮欲西走含情詎相違香塵動羅襪渌水不沾衣陳王¶
徒作賦神女豈同歸好色傷大雅多為世所譏¶
裂素持作書將寄萬里懐眷眷待逺信竟嵗無人來征¶
<pb:KR4c0012_WYG_021-6a>¶
鴻務從陽又不為我棲委之在深篋塵魚壊其題何如¶
投火中流落他人開不惜他人開但恐生是非¶
芙蓉嬌緑波桃李誇白日偶䝉春風榮生此豔陽質豈¶
無佳人色但恐花不實宛轉龍火飛零落互相失詎知¶
凌寒松千載長守一¶
十五遊神仙仙遂未曽歇吹笙吟松風汎瑟窺海月西¶
山玉童子使我鍊金骨欲逐黄鶴飛相呼向蓬闕¶
西國有美女結樓青雲端蛾眉豔曉月一笑傾城歡髙¶
<pb:KR4c0012_WYG_021-6b>¶
節奪明主烱心如凝丹常恐彩色晩不為人所觀安得¶
配君子共成雙飛鸞¶
朅來荆山客誰為珉玉分良寳絶見弃虛持三獻君直¶
木忌先伐芬蘭哀自焚盈滿天所損沈㝠道所羣東海¶
有碧水西山多白雲魯連及夷齊可以躡清芬¶
嘉穀隠豐草草深苗且稀農夫既不異孤穗將安歸常¶
恐委疇隴忽與秋蓬飛烏得薦宗廟為君生光輝¶
　　　寓言三首¶
<pb:KR4c0012_WYG_021-7a>¶
周公負斧扆成王何䕫䕫武王昔不豫剪爪投河湄賢¶
聖遇讒慝不免人君疑天風拔大木禾黍咸傷萎管蔡¶
扇蒼蠅公賦鴟鴞詩金縢若不啓忠信誰明之¶
遥裔雙綵鳳婉孌三青禽往還瑶臺裏鳴舞玉山岑以¶
歡秦娥意復得王母心區區精衛鳥銜木空哀吟¶
長安春色歸先入青門道緑楊不自持從風欲傾倒海¶
鷰還秦宫雙飛入簾櫳相思不可見託夢遼城東¶
　　　秋夕旅懐¶
<pb:KR4c0012_WYG_021-7b>¶
涼風度秋海吹我鄉思飛連山去無際流水何時歸日¶
夕浮雲色心斷明月暉芳草歇柔艶白露催寒衣夢長¶
銀漢落覺罷天星稀含歎想舊國泣下誰能揮¶
　　　感遇四首¶
吾愛王子晉得道伊洛濱金骨既不毁玉顔長自春可¶
憐浮丘公猗靡與情親舉手白日間分明謝時人二仙¶
去已逺夢想空殷勤¶
可歎東籬菊莖疎葉且微雖言異蘭蕙亦自有芳菲未¶
<pb:KR4c0012_WYG_021-8a>¶
汎盈樽酒徒沾清露輝當榮君不採飄落欲何依¶
昔余聞常娥竊藥駐雲髪不自嬌玉顔方希鍊金骨飛¶
去身莫返含笑坐明月紫宫誇蛾眉隨手㑹凋歇¶
宋玉事楚王立身本髙潔巫山賦綵雲郢路歌白雪舉¶
國莫能和巴人皆巻舌一惑登徒言恩情遂中絶¶
　　寫懐¶
　　　翰林讀書言懐呈集賢院内諸學士(長安/)¶
晨趨紫禁中夕待金門詔觀書散遺帙探古窮至妙片¶
<pb:KR4c0012_WYG_021-8b>¶
言茍㑹心掩巻忽而笑青蠅易相㸃白雪難同調本是¶
疎散人屢貽褊促誚雲天屬清朗林壑憶遊眺或時清¶
風來閑倚欄(一作/簷)下嘯嚴光桐廬溪謝客臨海嶠功成¶
謝人君(一作/間)從此一投釣¶
　　　尋陽紫極宫感秋作¶
何處聞秋聲翛翛北牕竹迴薄萬古心攬之不盈掬静¶
坐觀衆妙浩然媚幽獨白雲南山來就我簷下宿嬾從¶
唐生决羞訪季主卜四十九年非一往不可復野情轉¶
<pb:KR4c0012_WYG_021-9a>¶
蕭散世道有飜覆陶令歸去來田家酒應熟¶
　　　江上秋懐¶
餐霞卧舊壑散髪謝逺遊山蟬號枯桑始復知天秋朔¶
雁别海裔越鷰辭江樓颯颯風巻沙茫茫霧縈洲黄雲¶
結暮色白水揚寒流惻愴心自悲潺湲淚難收蘅蘭方¶
蕭瑟長歎令人愁¶
　　　秋夕書懐(一作秋日/南遊書懐)¶
北風吹海雁南度落寒聲感此瀟湘客悽其流浪情海¶
<pb:KR4c0012_WYG_021-9b>¶
懐結滄洲(一作逺心/飛蒼梧)霞(一作/遐)想遥(一作/游)赤城始探蓬壺¶
事(一作始採/蓬壺術)旋覺天地輕澹然吟(一作/思)髙秋閑卧瞻太¶
清蘿月掩(一作/隱)空幕松霜皓(一作/雲散)前楹滅見息羣動獵¶
微窮至精桃花有源水可以保吾生¶
　　　避地司空原言懐(舒州/)¶
南風昔不競豪聖思經綸劉琨與祖逖起舞雞鳴晨雖¶
有匡濟心終為樂禍人我則異於是潛光皖水濱卜築¶
司空原北將天柱鄰雪霽萬里月雲開九江春俟乎泰¶
<pb:KR4c0012_WYG_021-10a>¶
階平然後託微身傾家事金鼎年皃何長新所願得此¶
道終然保清真弄景奔日馭攀星戲河津一隨王喬去¶
長年玉天賓¶
　　　南奔書懐(一作自丹陽/南奔道中作)¶
遥夜何漫漫(一作何/時旦)空歌白石爛寗戚未匡齊陳平終¶
佐漢欃槍掃河洛直割鴻溝半厯數方未遷雲雷屢(一/作)¶
(起/)多難天人秉旄鉞虎竹光藩翰侍筆黄金臺傳觴青¶
玉案不因秋風起自有思歸歎主將動讒疑王師忽離¶
<pb:KR4c0012_WYG_021-10b>¶
叛自來白沙上(一作兵羅/滄海上)鼓噪丹陽岸賓御如浮雲從¶
風各消散舟中指可掬城上骸争爨草草出近關行行¶
昧前算南奔劇星火北冦無涯畔顧乏七寳鞭留連道¶
邊翫太白夜食&KR0295;長虹日中貫秦趙興天兵茫茫九州¶
亂感遇(一作/結)明主恩頗髙祖逖言過江誓流水志在清¶
中原拔劒擊前柱悲歌難重論¶
　　　上崔相百憂章(四言時在/潯陽獄)¶
共工赫怒天維中摧鯤鯨噴蕩揚濤起雷魚龍陷人成¶
<pb:KR4c0012_WYG_021-11a>¶
此禍胎火焚崐山玉石相磓仰希霖雨灑寳炎煨箭發¶
石開戈揮日迴鄒衍慟哭燕霜颯來微誠不感猶贄(一/作)¶
(縶/)夏臺蒼鷹搏攫丹棘崔㟴豪聖凋枯王風傷哀斯文¶
未喪東岳豈頺穆逃楚難鄒脫呉災見機苦遲二公所¶
咍驥不驟進麟何來哉星離一門草擲二孩萬憤結緝¶
(一作/縎)憂從中催金瑟玉壺盡為愁媒舉酒太息泣血盈¶
盃台星再朗天網重恢屈法申恩棄瑕取材冶長非罪¶
尼父無猜覆盆儻舉應照寒灰¶
<pb:KR4c0012_WYG_021-11b>¶
　　　萬憤詞投魏郎中¶
海水渤潏人罹鯨鯢蓊胡沙而四塞始滔天於燕齊何¶
六龍之浩蕩遷白日於秦西九土星分嗷嗷悽悽南冠¶
君子呼天而啼戀髙堂而掩泣淚血地而成泥獄户春¶
而不草獨幽怨而沈迷兄九江兮弟三峽悲羽化之難¶
齊穆陵關北愁愛子豫章天南隔老妻一門骨肉散百¶
草遇難不復相提攜樹榛拔桂囚鸞寵雞舜昔授禹伯¶
成耕犂徳自此衰吾將安栖好我者恤我不好我者何¶
<pb:KR4c0012_WYG_021-12a>¶
忍臨危而相擠子胥鴟夷彭越醢醯自古豪烈胡為此¶
繄蒼蒼之天髙乎視低如其聽卑脫我牢狴儻辨美玉¶
君收白珪¶
　　　荆州賊亂臨洞庭言懐作¶
修虵横洞庭吞象臨江島積骨成巴陵遺言聞楚老水¶
窮三苖國地窄三湘道嵗晏天峥嶸時危人枯槁思歸¶
阻䘮亂去國傷懐抱郢路方丘墟章華亦傾倒風悲猿¶
嘯苦木落鴻飛早日隠西赤沙月明東城草關河望已¶
<pb:KR4c0012_WYG_021-12b>¶
絶氛霧行當掃長呌天可聞吾將問蒼昊¶
　　　覽鏡書懐¶
得道無古今失道還衰老自笑鏡中人白髪如霜草捫¶
心空歎息問影何枯槁桃李竟何言終成南山皓¶
　　　田園言懐¶
賈誼三年謫班超萬里侯何如牽白犢飲水對清流¶
　　　江南春懐¶
青春幾何時黄鳥鳴不歇天涯失鄉(一作/歸)路江外老華¶
<pb:KR4c0012_WYG_021-13a>¶
髪心飛秦塞雲影滯楚關月身世殊爛漫田園乆蕪沒¶
嵗晏何所從長歌謝金闕¶
　¶
　¶
　¶
　¶
　¶
　¶
<pb:KR4c0012_WYG_021-13b>¶
　¶
　¶
　¶
　¶
　¶
　¶
　¶
　李太白文集巻二十一¶
