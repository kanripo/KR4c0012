# -*- mode: mandoku-view; -*-
#+TITLE: 李太白文集
#+DATE: 2015-08-24 23:46:01.251070
#+PROPERTY: ID KR4c0012
#+PROPERTY: BASEEDITION WYG    
#+PROPERTY: JUAN 提要
<pb:KR4c0012_WYG_000-1a>¶
欽定四庫全書　　　　　集部二¶
　李太白文集　　　　　　别集類一(唐/)¶
　　提要¶
　　　　(臣/)等謹案李太白文集三十巻唐李白撰舊¶
　　　　唐書白傳稱山東人新唐書則作隴西成紀¶
　　　　人考杜甫作崔端薛復筵醉歌有近來海内¶
　　　　為長句汝與山東李白好句楊慎丹鉛録據¶
　　　　魏顥李翰林集序有世號為李東山之文謂¶
<pb:KR4c0012_WYG_000-1b>¶
　　　　杜集傳寫誤倒其字似乎有理然元稹作杜¶
　　　　甫墓誌亦稱與山東人李白其文鑿然如倒¶
　　　　之作東山人則語不成文又不得以魏序為¶
　　　　解檢白集寄東魯二子詩有我家寄東魯句¶
　　　　顥序亦稱合於魯一婦人生子曰頗黎蓋居¶
　　　　山東頗久故人亦以是稱之實則非其本籍¶
　　　　劉昫等誤也至於隴西成紀乃唐時李氏以¶
　　　　郡望通稱故劉知幾史通因習篇自注曰近¶
<pb:KR4c0012_WYG_000-2a>¶
　　　　代史為王氏傳曰瑯邪臨沂人為李氏傳曰¶
　　　　隴西成紀人非惟王李二族久離本郡亦自¶
　　　　當時無此郡縣皆是魏晉以前舊名今勘驗¶
　　　　唐書地理志果如所説則陽冰局於習俗宋¶
　　　　祁等又襲舊文亦不足據惟李陽冰為白族¶
　　　　人魏顥為白好友陽冰序稱凉武昭王暠之¶
　　　　後謫居條支神龍之始逃歸於蜀復指李樹¶
　　　　而生伯陽驚姜之夕長庚入夢云云顥序稱¶
<pb:KR4c0012_WYG_000-2b>¶
　　　　白本隴西後家於綿身既生蜀云云則白為¶
　　　　蜀人具有確證二史所書皆非其實也陽冰¶
　　　　草堂集序不言巻數新唐書藝文志則曰草¶
　　　　堂集二十巻李陽冰編按宋敏求後序曰唐¶
　　　　李陽冰序李白草堂集十巻咸平中樂史别¶
　　　　得白歌詩十巻合為李翰林集二十巻史又¶
　　　　纂雜著為别集十巻然則草堂集原本十巻¶
　　　　唐志以陽冰所編為二十巻者殊失之不考¶
<pb:KR4c0012_WYG_000-3a>¶
　　　　今草堂集不傳樂史所編亦罕見此本乃宋¶
　　　　敏求得王溥及唐魏顥本又裒集唐類詩諸¶
　　　　編洎石刻所傳輯為一集曽鞏又考其先後¶
　　　　而次第之為三十巻首巻惟載諸序碑記二¶
　　　　巻以下乃為歌詩二十三巻襍著六巻其本¶
　　　　流傳頗少¶
　　　國朝康熙中吳縣繆曰芑始重刋之後有曰芑¶
　　　　跋云得臨川晏氏宋本重加校正較坊本頗¶
<pb:KR4c0012_WYG_000-3b>¶
　　　　為近古然陳氏書録解題晁氏讀書志馬氏¶
　　　　經籍考並題李翰林集而此乃曰太白全集¶
　　　　未審為宋本所改曰芑所改是則稍稍可疑¶
　　　　耳今仍以歌詩為首而以諸序碑記等録於¶
　　　　末巻以符全書體例焉乾隆四十四年二月¶
　　　　恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官(臣/)陸　費　墀¶
